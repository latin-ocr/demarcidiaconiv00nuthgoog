12

Sed ne Tillemont quidem verum assecutus est.
Nunc enim, ut supra dictum est, codicis H beneficio
constat episcopos d. XXVIII m. Gorpiaei sive d. XXV
m. Septembris Caesarea profectos esse. Iam omnia
bene 'se habeut. Nam in mensem Septembrem verba
ista ⁸30, 4 ἡ γὰρ χειμέριος τροπὴ λοιπὸν ἐπιλαμβάνεται
optime cadunt. Hieme instante Ioannes Caesareae epi-
scopus navigationi se committere veretur. Iis enim
temporibus semper fere per totam hiemem (inde a d.
XI m. Novembris usque ad d. V m. Martii) naviga-
tionem intermissam esse constat 1). Atque hac re po-
tissimum commoti episcopi totam hiemem Constantino-
poli videntur morati esse: mense demum Aprili (46,
25) insequentis anni (διατρίψαντες δὲ τὸ ὑπόλοιπον τοῦ
χειμῶνος καὶ ποιήσαντες τὰς ἁγίας ἡμέρας τῆς πασχα-
λίας καὶ τὴν ἀναστάσιμον εὖτρεπιζόμεθα ἐκπλεῦσαι 44,
26 s.) Gazam profecti sunt.

Episcopi viginti diebus post Caesaream relictam
(30, 20. 33, 8) d. fere XVI m. Octobris Constantino·
polim perveniunt et paucis diebus post Eudoxiam Augu-
stam adeunt, quae non longe a partu abest, nam ipsa
episcopis dicit 38, 11 οὗτος γάρ ἐστιν ὁ μὴν ἔνατος
καὶ ἐγγύς ἐστιν τοῦ πληρῶσαι. Quod cum iam d. fere
VI m. Octobris episcopis a Procopio anachoreta Rhodi
in insula (33, 2) iisdem fere verbis dictum esset, Theo-
dosius Minor auctore Marco diacono exeunte mense
Octobri vel paucis diebus post natus est. Cum autem
die III m. Aprilis 400 Arcadia Theodosii soror in lu-,

 

1) cf. Friedlaender Sittengeschichte Roms 11⁵ p. 20 s.

 

