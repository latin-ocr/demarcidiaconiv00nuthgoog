17

esse dicunt. Multo enim facilius a posterioribus rerum
scriptoribus Ioannis nomen longe celeberrimum in Se-
veriani locum, quam huius pro illo substitui potuisse
consentaneum est. Nescio autem an illi eorumve auctor
ipsius Ioannis verbis commoti vel potius decepti haec
tradiderint. Nam Ioannes (in sermone post reditum ab
exilio PGM LII p. 445) Eudoxiam Augustam per'
litteras sibi dicentem facit μέμνημαι, ὅτι διὰ τῶν χει-
ρῶν τῶν σῶν τὰ παιδία τὰ ἐμὰ ἐβαπτίσθη. Quibus ex
verbis colligere minime licet omnes Eudoxiae liberos
ab Ioanne baptizatos esse.

Vidimus ergo Theodosium Minorem Marco auctore
» exeunte mense Octobri a. 401 vel paucis diebus post
natum esse. Attamen ab omnibus fere rerum scripto-
ribus ¹et chronographis1) eum die X m. Aprilis anni
401 in lucem editum esse traditur. Quaeritur igitur,
utrum Marco an chronographis maior sit habenda fides·
Atque primum quidem Marco favet, quod omnia, quae
de itinere a Porphyrio Constantinopolim facto ceteris-
que rebus tunc gestis memoriae prodit, optime inter
se congruunt et cohaerent. Deinde etiam magis augetur
Marci narrationis auctoritas e0‚ quod cum iis, quae
aliunde de illorum temporum rebus et rationibus com·
perta habemuS‚ velut de paschae a. 402 tempore, de
Ioannis patriarchae itinere, de Theodosio II a Severiano
baptizat0‚ de Arcadiae Arcadii filiae die natali egregie
concinunt et consentiunt.

 

1) Socrat. hist. eccl. VI, 6. Chron. pasch. Ι p. 567, 20 s. D.
Marcell. Com. chron. (Monum. German. XI = Chron. min. ed.

Mommsen ΙΙ p. 67). cf. de Muralt: Essai de chronographie by· ·

zantine p. 9.

2

