,Π

Marci diaconi vita Porphyrii ut rerum cum fide ἵ
traditarum copia et gravitate, ita sermonis quoque vii·—
tute plurimis eiusdem generis libris praestat. Quam·
quam enim a rhetorum artificiis omnibusque orationis
lenociniis longe remotus scriptor dicendi genere utitur
simplici tenuique et ad cottidianam consuetudinem ac-
cedente, ut optimo iure de se ipse praedicet p. 3, 15 ss·
συγγράψω δὲ τὴν ἐκείνου εὐφημίαν οὐ κομπῷ λόγῳ ·
οὔτε γὰρ ἡ καλλιλεξία τὸν βίον τῶν τοιούτων κοσμεῖν
εἴωθεν, ἀλλ’ ἡ ἀρετὴ τῶν ἔργων καὶ αὐτὴν τὴν φράσιν
μεγαλύνει (cf. 41,10 s.)‚ tamen minime inconditam vel
impuram esse eius orationem, sed quasi insita quadam
narrandi facultate imbutam nemo opinor infitias ibit.

Neque obliviscendum est eum utpote calligraphi
artem professum litterarum non plane expertem fuisse.
Accedit, quod priusquam episcopi sui vitam scribere
coepit, iam illius cum Iulia Manichaea disputationem
litteris mandaverat (cf. p. 72, 4 s.). Quam ob rem ne
exercitatio quidem dicendi omnis ei deesse potuit.

Verum tamen haud pauca in vita Porphyrii ex-
stant verba verborumque formae, significationeS‚ con-
structiones, quae legentem magno opere offendant. At—
que identidem oritur quaestio, utrum illa, quae offen-
sionem praebent, scriptoris ipsius ingenio an librariorum
neglegentiae tribuenda sint. Qua de re ut certius iu-
dicari possit, non solum Marci sermonis usus diligen· ἵ

 

 

